دستور شماره یک
مواد لازم برای ۵-۶ نفر):

گوشت گوسفندی با استخوان = ۱ کیلو
دنبه = ۳۰۰ گرم
لپه = یک فنجان سرخالی
پیاز متوسط = یک عدد
مغز لیمو عمانی = یک قاشق سوپخوری
آب گوجه‌فرنگی = یک فنجان
رب گوجه‌فرنگی =یک قاشق سوپخوری
سیب‌زمینی = ۵ عدد
نمک و فلفل = به مقدار لازم
طرز تهیه:

گوشت و دنبه را پس از شستن ۱۰ قسمت کرده و آن را سرخ کنید تا طلایی شود. پیاز را در روغن سرخ نمایید و لپه خیس‌داده‌شده را به پیاز اضافه کرده و لپه را هم کمی تفت دهید.

گوشت سرخ‌شده را با ۴ لیوان آب، زردچوبه، لپه و پیاز داغ با شعله ملایم بپزید. سپس مغز لیمو عمانی را به آبگوشت اضافه کنید. در اواخر طبخ، ۵ تا ۶ عدد سیب‌زمینی را پوست گرفته و با کمی نمک، فلفل و زردچوبه به غذا اضافه می‌کنیم. بعد هم آب گوجه‌فرنگی و رب گوجه‌فرنگی را به آن اضافه کنید. نان سنگک، پیاز، دوغ، سبزی خوردن در کنارش فراموش نشود.